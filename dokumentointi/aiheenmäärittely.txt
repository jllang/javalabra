Aihe: Laivanupotus-peli

Tarkoituksenani on toteuttaa laivanupotus-peli kahdelle pelaajalle. Pelin ajatus
on yleisesti tunnettu ja keskitynkin tässä selostamaan pääpiirteittäin oman imp-
lementaationi ominaisuuksia ja erityispiirteitä.
	Pelin alussa molempien pelaajien laivat sijoitetaan erillisiin ruudukkoihin
sääntöjen mukaisesti. Sääntöjä voidaan muokata esimerkiksi ruudukon koon, laivo-
jen määrän sekä koon osalta. Lisäksi pelivuorojen määrää voidaan rajoittaa siten
että peli voi päättyä tasapeliin tai jomman kumman pelaajan voittoon vuorojen
loputtua ellei peli ratkea perinteisellä tavalla, eli siten että jomman kumman
pelaajan kaikki laivat on upotettu. Säännöt tallennetaan csv-tiedostoon.
	Peli etenee tutun kaavan mukaisesti siten, että pelaajat vuorotellen pommit-
tavat toistensa ruutuja tavoitteenaan upottaa vastapuolen laivasto. Tätä tarkoi-
tusta varten pelaajat näkevät oman ruudukkonsa täysin vasemmalla ja sen vieressä
oikealla vastapelaajan ruudukon pommitetut ruudut.
	Edellä mainitun mukaisesti peli voi päättyä jomman kumman pelaajan koko lai-
vaston tuhoutumiseen. Vaihtoehtoisesti peli voi loppua jos pelivuorojen määrä on
rajoitettu. Pelivuorojen loppuessa kesken voittaja ratkeaa jäljellä olevien lai-
vojen määrän perusteella siten että voittaja on se pelaaja, jolla on enemmän
laivoja jäljellä. Jos pelaajilla on saman verran laivoja jäljellä, päättyy peli
tasapeliin. Kolmas mahdollisuus pelin loppumiseen on luovutusvoitto. Jos pelaaja
luovuttaa, peli päättyy vastapelaajan voittoon.

Kaikkien pelaajien toiminnot:
	- Laivojen sijoittaminen omaan ruudukkoon
		- Onnistuu jos laivat sijoitetaan sääntöjen mukaisesti
	- Vuoron pelaaminen
		- Onnistuu jos peli ei ole vielä ratkennut
	- Luovuttaminen
		- Onnistuu jos peli ei ole vielä ratkennut

Ihmispelaajan toiminnot:
	- Ohjelman käynnistys
	- Sääntöjen muokkaaminen
	- Ohjelman sulkeminen
